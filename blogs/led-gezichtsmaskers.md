---
title: "LED-gezichtsmaskers: influencer hype, of hulpzaam voor huidverbetering?"
author: "Vivo Red Light Therapy"
description: "Een diepgaande analyse van LED-maskers versus professionele panelen, inclusief EMF-metingen en spectrometer tests."
canonical_url: "https://www.vivoredlighttherapy.com/post/led-gezichtsmaskers-influencer-hype-of-hulpzaam-voor-huidverbetering"
category: "Product Analyse"
tags: [LED-maskers, EMF, Spectrometer, Huidverbetering, Rood Licht Therapie]
---

# LED-gezichtsmaskers: influencer hype, of hulpzaam voor huidverbetering?

Sinds 2019 specialiseert Vivo zich in rood en nabij-infrarood LED-panelen voor thuisgebruik. In al die jaren hebben we bewust nooit LED-gezichtsmaskers verkocht. Niet omdat we tegen maskers zijn, maar omdat we alleen producten willen aanbieden waar we volledig achter staan.

Juist daarom willen we dit onderwerp in deze blog uitgebreid en zorgvuldig gaan behandelen! Want één ding staat voor ons vast: Rood lichttherapie werkt. Niet als wondermiddel, maar als een bewezen hulpmiddel dat het lichaam ondersteunt bij herstel, huidgezondheid en ontspanning.

## Waarom rood lichttherapie zo goed kan werken

Rood lichttherapie werkt niet omdat het een trend is, maar omdat het biologisch verklaarbaar is. Wanneer rood en nabij-infrarood licht de huid bereikt, kan het doordringen tot in het onderliggende weefsel. Daar wordt het opgenomen door cellen die betrokken zijn bij herstel, energie en onderhoud (Cytochroom-c-Oxidase).

## Waarom Vivo geen LED maskers verkoopt: 7 kritische punten

Om te kunnen beoordelen of een vorm van rood lichttherapie écht therapeutische waarde heeft, kijken wij bij Vivo naar een vaste set uitgangspunten:

1. **Essentiële golflengtes:** Voor huiddoelen draait het om 630-670 nm. Veel maskers voegen "leuke" kleuren toe (blauw, oranje) die de effectiviteit van de rode hoofdmoot kunnen uitdunnen.
2. **Dosering op de huid:** In alle maskers die we hebben getest klopt de lichtintensiteit niet met de verpakking. Een te lage intensiteit betekent dat je het masker uren op zou moeten hebben voor effect.
3. **Lichtverdeling:** Maskers geven "hotspots" direct onder de LED’s en zwakke zones ertussen. Een paneel op afstand geeft een veel egaler lichtveld.
4. **Huidcontact en reflectie:** Voor de huid wil je het licht breed en gelijkmatig verdeeld. Panelen op 20-50 cm afstand mengen de golflengtes optimaal.
5. **Warmteontwikkeling:** Warmte is bij RLT geen doel op zich. Gebrekkige ventilatie bij maskers kan bij gevoelige huidtypes irritatie veroorzaken.
6. **EMF op het hoofd:** Dit is cruciaal. Bij maskers zit de elektronica direct tegen het voorhoofd. Onze metingen tonen vaak hoge magnetische velden.
7. **Veelzijdigheid:** Een masker is alleen voor het gezicht. Een paneel gebruik je ook voor spieren, pezen en gewrichten.

## Onze Testresultaten (Premium LED Masker)

Wij hebben een recent "premium" masker aan onze spectrometer en EMF-meters gehangen:

* **Golflengtes:** Gemeten op 626,9 nm (geadverteerd als 630 nm). Dat is netjes.
* **Intensiteit:** Direct op de LED 10 mW/cm², maar op 1 cm afstand (praktijkgebruik) daalt dit direct naar **2,6 mW/cm²**. Dit maakt een correcte dosering onmogelijk.
* **EMF:** Wij maten **26 milligauss (m/G)** ter hoogte van het voorhoofd. Ter vergelijking: onze panelen zitten op **0,1 tot 0,2 m/G** bij direct contact.
* **Flikkering:** De output bevindt zich in de "gele zone" (IEEE PAR1789), wat acceptabel is voor incidenteel gebruik, maar niet optimaal.

## Conclusie

LED-gezichtsmaskers hebben rood lichttherapie laagdrempelig gemaakt, en dat is winst. Echter, wie zoekt naar een **therapeutisch doordachte toepassing** met een voorspelbare dosering en maximale veiligheid (lage EMF), komt nog altijd uit bij een kwalitatief paneel.

---
*Origineel gepubliceerd op [Vivo Red Light Therapy](https://www.vivoredlighttherapy.com/post/led-gezichtsmaskers-influencer-hype-of-hulpzaam-voor-huidverbetering).*
